---
title: "Werken met Zettelkästen"
keywords:
  - Zettelkasten
  - Zettel
  - Kennisbeheer
  - Niklas Luhmann
...

# Zettelkästen met Zettlr 🗂

Nogmaals hallo! Je hebt net op een "interne link" geklikt. Zo'n link lijkt sterk op een wiki-link, maar eigenlijk zijn ze een functie die Zettlr helpt te herkennen hoe jij je kennis organiseert. Maar wat is er nu precies gebeurd nadat je op de link hebt geklikt?

Telkens wanneer je op een interne link klikt, zal Zettlr twee dingen tegelijkertijd doen: in de volledige tekst zoeken naar de koppelingsinhoud en proberen het overeenkomstige bestand te openen. Zoals je kan zien toont de linkerzijbalk nu geen bestanden meer maar zoekresultaten. En je bekijkt nu dit bestand!

Om te wisselen tussen de bestandsmanager en globale zoekfunctie kan je de knoppen in de linkerbovenhoek van de toolbar gebruiken.

> In de "Zettelkasten"-voorkeuren kan je aanpassen wat Zettlr doet wanneer je een interne link volgt.

## Bestanden linken 🗄

Er zijn algemeen gesproken twee manieren om bestanden kruiselings te verlinken binnen je Zettelkasten: een ID of de bestandsnaam (zonder bestandsextensie) gebruiken. Dus als je een bestand hebt met de naam "zettelkasten.md" kan je het koppelen door `[[zettelkasten]]` te typen. Zettlr zal proberen een bestand met die bestandsnaam te vinden en het openen.

Maar wat als je de bestandsnaam verandert? De link zal dan niet meer werken! Om deze beperking op te heffen kan je ID's gebruiken. ID's zijn getallenreeksen die je kan gebruiken om je bestanden op een unieke manier te identificeren. Vervolgens kan je ze gebruiken om je bestanden te linken. Laten we nu een ID creëren! Zet je muisaanwijzer achter het dubbelpunt en druk `Cmd/Ctrl+L`:

Nu heeft dit bestand een ID dat we kunnen gebruiken! Probeer maar: ga terug naar het tabblad "Welkom bij Zettlr" en typ ergens `[[`. Kies dit bestand uit de pop-up lijst en bevestig je selectie. Volg dan die link (`Cmd/Ctrl`+klik) om terug naar dit bestand te komen. Je zal zien dat Zettlr ook een nieuwe zoekopdracht heeft gelanceerd, en nog belangrijker: de zoekresultaten zijn gemarkeerd! Dat is niet alleen nuttig voor Zettelkastenkoppelingen, maar ook bij globale zoekopdrachten.

## Tags gebruiken 🏷

Links maken is niet de enige manier om een verband te leggen tussen notities. Daarvoor kan je ook tags gebruiken. Ze werken net als hashtags op Twitter, dus je kan #zoveel #hashtags #als #je #maar #wilt #aanmaken! `Cmd/Ctrl`+klikken op de tags zal ook een zoekopdracht lanceren en alle bestanden die deze tag bevatten markeren.

Er is ook een 'tagwolk' die je kan bekijken door op het "Tags"-symbool in de toolbar te klikken. Het zal al je tags oplijsten en het aantal bestanden waarin de tag voorkomt aangeven. Je kan je tags hier filteren en beheren. Terwijl Zettelkastenlinks een directe koppeling tussen bestanden aanmaken, zorgen tags eerder voor een soort vage verbinding tussen dingen die iets met elkaar te maken hebben.

## Slotgedachten 💭

We gaan hier niet dieper in op specifieke methodes waarmee je met Zettelkasten kan werken. Je kan elders vele handleidingen vinden die je op weg zetten; hier is een praktische lijst met goede tutorials:

- [Onze gebruikershandleiding biedt een eerste introductie](https://docs.zettlr.com/en/academic/zkn-method/)
- [Lees onze blogpost over het concept Zettelkasten](https://zettlr.com/post/what-is-a-zettelkasten)
- [De internetpagina zettelkasten.de (in het Engels) bevat vele artikels over Zettelkästen](https://zettelkasten.de/)
- [Er is een subreddit op Reddit die aan de kunst van Zettelkasten is gewijd](https://www.reddit.com/r/Zettelkasten)

Dit zijn stuk voor stuk goede vertrekpunten om de mysterieuze kunst van het Zettelkasten-maken te ontdekken!

Nog één laatste opmerking: er is geen gestandaardiseerde manier waarop Zettelkästen werken en er bestaan vele juiste methodes om ze te gebruiken. In Zettlr kan je daarom alle aspecten van je eigen Zettelkastenmethodologie aan je eigen voorkeur aanpassen. Lees [onze handleiding over hoe dat werkt](https://docs.zettlr.com/en/reference/settings/#zettelkasten) om daarmee te beginnen!

**Klaar voor meer?** Ga dan naar onze handleiding over [[citing]] met Zettlr!